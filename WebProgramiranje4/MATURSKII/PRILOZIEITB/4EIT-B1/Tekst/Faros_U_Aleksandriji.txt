Светионик у Александрији (грч. ὁ Φάρος τῆς Ἀλεξανδρείας) једно је од седам светских чуда. Направљен је између 300. и 280. п. н. е. на полуoстрву Фаросу.[1]‍p. 11 Направио га је грчки архитекта Сострат. Од свих светских чуда, једино је светионик у Александрији, поред своје архитектонске чудесности, имао и практичну намену — омогућавао је бродовима безбедан повратак у Велику луку Александрије. У архитектонском смислу, овај светионик је ипак имао највећи значај — то је била највиша грађевина на свету у то време и њена светлост се могла видети на 50 km од александријске обале.