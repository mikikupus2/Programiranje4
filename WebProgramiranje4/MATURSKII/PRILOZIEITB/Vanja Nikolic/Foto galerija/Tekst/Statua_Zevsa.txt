Статуа Зевса у Олимпији је једно од седам светских чуда, посвећена је богу Зевсу – врховном богу старих Грка у чију част су се одржавале Олимпијске игре, а налазила се на простору саме Олимпије по којој су игре и добиле назив. У време Олимпијских игара престајали су ратови, а атлете из Мале Азије, Сирије, Египта и Сицилије су долазили да прославе Олимпијаду и обожавају свог бога над боговима – Зевса. Статуа се налазила у самом граду Олимпији, на западној обали данашње Грчке, око 150 километара западно од Атине.